258 rnAc‘r. ΒΕ roms ruizoroclms,

390. Ex nuper invecta distinctione janseniana inter jus et
‘factum , coepit agitari haec controversia de infallibilitate Ecclesiae
in factis dogmaticis dijudicandis. Janseniani communi suffragio
ejusmodi praerogativam Ecclesiae denegant3 Catholici unanimi
consensu illam eidem vindicant. Nos propterea cum istis sic as-
sertam propositionem evincimus.

391. Christi Ecclesia, ex dictis, non solum testis est infalli-
bilis depositi revelationis , quod a Christo et Apostolis custodien-
dum accepit, sed est praeterea infallibilis judex in controversiis
dirimendis, ac magistra infallibilis in ministerio quotidiano. At-
qui neque judex infallibilis nec infallibilis magistra esset in do-
cendo populum sanam doctrinam , nisi pariter infallibilis esset in
factis dogmaticis.

392. Nam juxta praemissa ita jus est cum facto connexum et
ab eo dependens, ut , nisi saltem indirecte posset Ecclesia infal-
libili J udicio pronunciare de facto, nulla *posset ratione decernere
de jure , seu de orthodoxia aut heterodoxia alicujus propositionis.
Cum vero ad sartam tectamque servandam Christi doctrinam
apud fideles, atque ad eos retrahendos a pascuis venenatis,
eosque sana doctrina instituendos , omnino opus sit tum infalli-
bili judicio, tum infallibili magisterio , plane consequitur, non
minus quoad jus, quam quoad sactum , ex quo illud pendet, de-
bere Ecclesiam infallibilitate pollere. Alioquin , cum Ecclesia , ne
fideles pravis dogmatibus imbuantur, aliquot propositiones seu
doctrinam in aliquo contentam damnat, eosque lectione talium
librorum interdicit, isti obsequi ac >obtemperare minime tene-
rentur ς possent quippe reponere , Ecclesiam in hoc suo judicio
falli potuisse, ac reipsa deceptam esse, dum existimavit hunc
esse auctoris sensum , et ex falsa hac· suppositione damnasse , tan-
quam haereticas aut erroneas , propositiones veras atque ortho-
doxas. Non posset praeterea Ecclesia lupos a grege arcere3 cum
enim istorum doctrinam Ecclesia proscriberet, semper possent
auctores excipere , Ecclesiam mentem ipsorum non esse assecu-
tam , ideoque perperam doctrinam illam damnasse. Quae quidem
omnia, ut patet, inane ac supervacaneum redderent commis-
sum Ecclesiae a Christo magisterium , et judicium in controversiis

