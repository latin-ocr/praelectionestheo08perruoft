Vll

Neque vero mirum cuique videri debet , quod Locorum theolo-
gicorum explanationem duobus voluminibus vix exhauserimus.
Nam, quominus parciores in scribendo esse possemus, tum rei
gravitas atque copia ‚ tum instituti nostri ratio, nec non aetatis
quae nunc est conditio prohibuerunt. Incredibile enim dictu est a
quanto vesaniae ac furoris aestu heterodoxi homines ‚ quo inclina-
tum et prope collapsum protestantismum utcumque sustentent,
in labefactanda catholicae Ecclesiae imprimisque rom. Pontificis
auctoritate, ceterisque sacrae Theologiae fontibus corrumpendis
unanimes adlaborent. Nee facile explicari potest, quam fallacibus
eisque variis ac multiplicibus artibus utantur, quotque in dies te-
terrimas machinationes moliantur. *Quandoquidem igitur illud
perpetuo animo constitutum gesserimus , ut prae obsoletis jamdiu-
que protritis errorum , qui in praesentia grassantur, potissimam
haberemus rationem„ committere non potuimus, ut hasce va-
ferrimorum hominum technas paulo studiosius non consectare·

mur, quo ipsa manifestatione debilitatae et fractae conciderent.

Ceterum nihil inde nostrarum praelectionum moles justo amplius
excrescit. Hic enim qui de Locis est theologicis 7 atque alter de
vera religione tractatus, apparatus loco ad universam theologiam
haberi debent, iidemque propterea seorsum a reliquis edi atque

in usum deduci possunt.

Nihilo tamen secius ‚ ut iis etiam collegiis morem geramus ac
clericorum ephebeis ‚ in quibus brevior usura temporis ad theo-
logiae curriculum absolvendum pro sua studiorum ratione conce-

ditur , simul ac alterum tractationis huJ‘us volumen publici juris

 

